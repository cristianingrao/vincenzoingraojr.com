---
title: "Presentazioni"
date: 2020-01-01
description: "Le mie presentazioni e le mie intenzioni."
---
Internet è uno strumento dalle mille potenzialità, ma allo stesso tempo è un luogo sia meraviglioso, sia macabro. Tutto sta nel come lo si usa e in quali luoghi "virtuali" si va. È ovviamente una cosa che si suole dire e anche banale, ma trovo che sia **una buona premessa per iniziare questo articolo**. Internet consente la trasmissione di informazioni di vario tipo, che viaggiano nelle sue reti intrecciate sotto le sembianze di pacchetti numerati, e questo vi permette di leggere le parole che sto scrivendo e a me di scriverle.  
Questo è il mio sito web, statico e funzionale, scritto in <mark>HTML/CSS/Javascript</mark>, gli articoli sono formattati in **Markdown**, ed è generato col framework <a href="https://gohugo.io/" target="_blank" title="Hugo Framework, creato da Steve Francia">Hugo</a> e ospitato da <a href="https://www.netlify.com/" target="_blank" title="La piattaforma Netlify">Netlify</a>. Ho creato questo sito essenzialmente con un presupposto in mente (tra gli altri): fornire un prodotto senza pubblicità che sia facilmente fruibile. Inoltre, per risparmiarvi i cookie, ho deciso di ridurre all'osso i servizi utilizzati: Google Analytics e Disqus.  
Ma ora vi parlo un po' di chi sta scrivendo tutto questo e ha creato questo sito, ovvero me. Sono Vincenzo Ingrao Junior (preferisco abbreviarlo in "Jr."), sono un ragazzo di 17 anni (prossimamente, il 24 gennaio 2020, ne farò 18) che ama profondamente le fisica, l'informatica, l'astronomia e la chimica, e vuole rendere lo studio e il progresso di suddette discipline il proprio lavoro.  
Si può facilmente capire che ho lanciato questo sito per parlare di argomenti inerenti a tali discipline, non per guadagnare un po' di _grano_ - come direbbe zio Marco "<a href="https://marcomontemagno.it/" target="_blank" title="Il sito di Zio Monty">Monty</a>" Montemagno. Ma vi anticipo che adopererò la piattaforma di affiliazione dei link che rimandano a prodotti venduti su Amazon. Visto che c'è, tanto vale utilizzare questo servizio, dato che a voi non cambierà alcuna cosa, ovvero non pagherete alcuna cifra in più (se ovviamente comprerete quel prodotto che vi indicherò nell'articolo), ma a me arriva una piccola percentuale che dipende dall'importo pagato da voi per l'acquisto del vostro prodotto. Ma ripeto che il sito non è stato creato per guadagnare del denaro. Ripeto qesto concetto tante volte perché lo considero come un elemento distintivo rispetto ad altri progetti presenti sul web: quello che voglio è creare <mark>una mia personalità online</mark>. Queste sono le mie intenzioni.  
Il sito è il frutto del tempo libero che intercorreva tra un pranzo e un cenone nei giorni delle festività natalizie. Ritornando al progetto del sito in quanto codice, e nello specifico codice-che-stabilisce-il-design, mi sono ispirato alle riviste digitali, ma anche al sito del vate <a href="https://riccardo.im" target="_blank" title="Il sito di Riccardo Palombo">Riccardo Palombo</a>, a mio avviso uno dei recensori più competenti e unici d'Italia. Concludo questo articolo con augurio per il nuovo anno, rivolto a voi ma anche a me, sperando che i vostri e miei desideri si avverino. 