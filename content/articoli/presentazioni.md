---
title: "Presentazioni"
date: 2019-03-07
tempo_di_lettura: 2-4 minuti
---
<span class="first-letter">I</span>nternet è uno strumento dalle mille potenzialità, ma allo stesso tempo è un luogo sia meraviglioso, sia macabro. Tutto sta nel come lo si usa e in quali luoghi "virtuali" si va. È ovviamente una cosa che si suole dire e anche banale, ma trovo che sia <b>una buona premessa per iniziare questo articolo</b>. Internet consente la trasmissione di informazioni di vario tipo, che viaggiano nelle sue reti intrecciate sotto le sembianze di pacchetti numerati, e questo vi permette di leggere le parole che sto scrivendo e a me di scriverle.  
Questo è il mio sito web, statico e funzionale, scritto in HTML/CSS/Javascript, gli articoli sono formattati in Markdown, ed è generato col framework <a href="https://gohugo.io" title="Il migliore framework per generare siti web statici" target="_blank">Hugo</a> e ospitato da <a href="https:/www.netlify.com/" title="Per lavorare è ottimo!" target="_blank">Netlify</a>.  
<img src="/immagini/articoli/presentazioni/hugo-netlify.png" title="Hugo e Netlify: l'accoppiata vincente"> 
<b class="caption">Immagine. Hugo + Netlify = ❤.</b>  
Ho creato questo sito essenzialmente con un presupposto in mente (tra gli altri): fornire un prodotto senza pubblicità che sia facilmente fruibile. Inoltre, per risparmiarvi i cookie, ho deciso di ridurre all'osso i servizi utilizzati: Google Analytics, Disqus e CookiBot (per gestire i cookie).  
Ma ora vi parlo un po' di chi sta scrivendo tutto questo e ha creato questo sito, ovvero me. Il mio nome è Vincenzo Ingrao Junior (preferisco abbreviarlo in "Jr."), sono un ragazzo di 18 anni che ama profondamente la fisica, l'informatica, l'astronomia e la chimica, e vuole rendere lo studio e il progresso di suddette discipline il proprio lavoro. Si può facilmente capire che ho lanciato questo sito per parlare di argomenti inerenti a tali discipline, non per guadagnare un po' di <i>grano</i> - come direbbe zio <a href="https://marcomontemagno.it/" title="Il sito di zio Monty" target="_blank">Marco "Monty" Montemagno</a>.
Ma vi anticipo che adopererò la piattaforma di affiliazione dei link che rimandano a prodotti venduti su Amazon. Visto che c'è, tanto vale utilizzare questo servizio, dato che a voi non cambierà alcuna cosa, ovvero non pagherete alcuna cifra in più (se ovviamente comprerete quel prodotto che vi indicherò nell'articolo); ma a me arriva una piccola percentuale che dipende dall'importo pagato da voi per l'acquisto del vostro prodotto. Ma vi dico che il sito non è stato creato per guadagnare del denaro. Ripeto questo concetto tante volte perché lo considero come un elemento distintivo rispetto ad altri progetti presenti sul web: <b>quello che voglio è creare una mia personalità online</b>. <mark>Queste sono le mie intenzioni</mark>.  
Ritornando al progetto del sito in quanto codice, e nello specifico codice-che-stabilisce-il-design, mi sono ispirato alle riviste digitali, ma anche al sito del vate <a href="https://riccardo.im/" title="Il più bel sito d'Italia" target="_blank">Riccardo Palombo</a>, a mio avviso uno dei recensori più competenti e unici d'Italia. Concludo questo articolo con degli auguri, ma anche con delle speranze, rivolte sia a me, sia a voi.